---
layout: post
title: Codice di condotta
permalink: /it/cod/
isStaticPost: true
lang: it
ref: cod
redirect_from:
 - /cod/
---

Tutti i delegati, relatori, espositori e volontari del PGDay.IT sono
tenuti ad attenersi al seguente codice di condotta. Gli organizzatori
si impegnano a far rispettare questo codice durante tutta la
manifestazione.

##### In breve

Il PGDay.IT vuole fornire un’esperienza della conferenza senza
molestie per tutti, indipendentemente da genere, orientamento
sessuale, disabilità, aspetto fisico, dimensione corporea, razza o
religione. Non tolleriamo molestie ai partecipanti alla conferenza in
qualsiasi forma. Linguaggio e immagini sessuali non sono appropriate
per qualsiasi ambito della conferenza, compresi le presentazioni. I
partecipanti alla conferenza che violano queste regole possono essere
sanzionati o espulsi dalla conferenza senza rimborso a discrezione
degli organizzatori della conferenza.

##### Versione lunga

Le molestie includono commenti offensivi verbali legati a genere,
orientamento sessuale, disabilità, aspetto fisico, dimensione
corporea, razza, religione, immagini sessuali in spazi pubblici,
intimidazioni intenzionali, stalking, inseguimenti, fotografie o
registrazioni moleste, interruzione continuata di presentazioni o
altri eventi, contatto fisico inappropriato e attenzioni sessuali
sgradite.

I partecipanti cui viene chiesto di interrompere qualsiasi
comportamento molesto sono tenuti a conformarsi immediatamente.

Anche gli espositori presenti nella sala espositiva, in banchetti per
sponsor o fornitori, o attività analoghe sono soggetti alla norma anti
molestie. In particolare, gli espositori non devono usare immagini
attività o altro materiale sessualizzato. Il personale dei banchetti
(compresi i volontari) non deve usare abbigliamento/divise/costumi
sessualizzati, o comunque creare un ambiente sessualizzato.

Se un partecipante intraprende un comportamento molesto, gli
organizzatori della conferenza possono prendere qualsiasi misura
ritengano opportuna, compreso diffidare il trasgressore o l’espulsione
dalla conferenza senza alcun rimborso.

Se vieni molestata/o, noti che qualcun altra/o viene molestata/o, o
hai qualsiasi altra preoccupazione, contatta immediatamente un membro
del personale della conferenza, identificato dalla maglietta blu
acceso.

Il personale della conferenza sarà lieto di aiutare i partecipanti a
contattare la sicurezza della sede o le locali forze dell’ordine, fare
da scorta, o assistere in altro modo coloro che subiscono molestie.

Queste regole si estendono anche agli eventi sociali collegati alla
conferenza.

<img class="img-responsive feature-image" src="{{ site.baseurl }}/img/posts/cod.jpg" style="display:none">
