---
layout: post
title:  "PostgreSQL 10!"
date:   2017-07-20 10:00:00
isStaticPost: false
permalink: /it/blog/postgresql-10
lang: it
ref: postgresql-10
redirect-from:
 - /blog/postgresql-10
---

<h5>PostgreSQL 10 Beta Release!</h5>

La maggior parte di voi già sa che il PostgreSQL Global Development Group ha annunciato che la **versione beta di
PostgreSQL 10** è disponibile per il download (la prima il [18/05/2017](https://www.postgresql.org/about/news/1749/) 
e la seconda il [13/07/2017](https://www.postgresql.org/about/news/1763/)). Questa release
contiene in anteprima tutte le funzionalità che saranno disponibili nel rilascio finale.
Gli utenti sono incoraggiati a testare le loro applicazioni con la 10 beta2.

Per coloro che non avessero ancora letto cosa prevede la 10, abbiamo fatto un piccolo recap.

**Che cosa significa [release 'Beta'](https://www.postgresql.org/developer/beta/)?**

Le versioni beta e le versioni "candidate" al rilascio di PostgreSQL, sono versioni di prova pre-release, 
non destinate all'utilizzo della produzione.
Si tratta di feature-frozen rilasciate pubblicamente per il solo scopo di essere testate prima della release finale.

Il PostgreSQL Global Development Group **sconsiglia** fortemente di utilizzare le versioni beta di PostgreSQL in 
installazioni già in produzione o in progetti di sviluppo attivi. 
Mentre il codice PostgreSQL è continuamente sottoposto a un certo numero di test automatici e manuali, le versioni 
beta potrebbero contenere gravi bug. Le feature sono soggette, in qualsiasi momento, a modifiche retroattive, incompatibili, 
durante lo sviluppo delle beta e potrebbero essere addirittura rimosse del tutto.

Le versioni beta e le versioni "candidate" al rilascio di PostgreSQL sono destinate a tutti coloro che usano PostgreSQL, 
per testarle prima del rilascio finale.
La fase di testing delle beta permetterà alla comunità di identificare e correggere i bug prima della release effettiva.
Sono particolarmente utili per gli sviluppatori di piattaforme, driver, tool ed utility che dipendono da PostgreSQL al fine 
di prepararsi ai cambiamenti previsti nella nuova release.

La versione corrente è PostgreSQL 10 Beta 2.

**Le Major Feature della 10:**

La nuova versione contiene molteplici funzionalità che consentiranno agli utenti di ridimensionare e scalare 
l'infrastruttura di PostgreSQL:

* Replica logica: opzione incorporata per replicare solo alcune tabelle o per utilizzare la replicazione per effettuare aggiornamenti di versione
* Partizionamento nativo delle tabelle: supporto integrato al partizionamento per intervallo o elenchi
* Migliorie nel parallelismo delle singole query: aggiunto supporto ad index scan, bitmap scan e merge join
* Commit basato su quorum per la replica sincrona: assicura contro la perdita di nodi multipli

Inoltre sono stati fatti tre miglioramenti alle connessioni PostgreSQL, 
per i quali gli autori del driver sono invitati a supportarli e gli utenti a testarli:

* Autenticazione SCRAM, per un accesso sicuro tramite password
* Failover Multi-host, che permette di collegarsi al primo server disponibile in un elenco di host
* Parametro target_session_attrs, che permette ad un client di richiedere un host di lettura / scrittura

**Feature aggiuntive**

Molte altre nuove funzionalità e miglioramenti sono stati aggiunti a PostgreSQL 10, alcuni dei quali possono 
essere importanti o più importanti per utenti specifici rispetto a quanto segnalato precedentemente. 
Certamente tutte richiedono di essere testate. Tra queste segnaliamo:

* Indici Hash crash-safe e replicabili
* Statistiche di correlazione multi-colonna
* Nuovi ruoli di "monitoraggio" assegnabili tramite GRANT
* Aggiunta dell'informazione sul comportamento dei Latch interni in pg_stat_activity
* Supporto per query XMLTABLE
* Politiche restrittive per la sicurezza di livello di riga
* Supporto per la ricerca full-text per JSON e JSONB
* Supporto per la compressione in pg_receivewal
* Supporto opzionale per ICU come libreria di collation
* Trasferimento (Push Down) degli Aggregati tramite FDW
* Tabelle di transizione nell'esecuzione di trigger
* Sono state inoltre introdotti miglioramenti nelle performance della funzione SUM(), della conversione tra codifiche 
dei caratteri, della valutazione dell'espressioni, dei set di raggruppamenti e join di colonne univoche. Le operazioni
OLAP su grandi moli di dati possono risultare essere fino al 40% più veloci rispetto al passato. Vi invitiamo a
verificare che risultino più veloci anche a voi ed a riportarci i vostri feedback.

Siete invitati a leggere le [Release Notes](https://www.postgresql.org/docs/devel/static/release-10.html) 
per un elenco completo delle nuove funzionalità nuove e di quelle modificate.

**Link utili**

* [Pagina Download (EN)](https://www.postgresql.org/download/)
* [Note di Rilascio della 10 Beta (EN)](https://www.postgresql.org/docs/devel/static/release-10.html)
* [Cosa c'è di nuovo nella 10 (EN)](https://wiki.postgresql.org/wiki/New_in_postgres_10)
* [10 Item aperti (EN)](https://wiki.postgresql.org/wiki/PostgreSQL_10_Open_Items)
