---
layout: post
title:  "PGDay e PGConf: lo spirito dei volontari"
date:   2017-08-26 08:00:00
isStaticPost: false
permalink: /it/blog/spirit-volunteers
lang: it
ref: spirit-volunteers
redirect-from:
 - /blog/spirit-volunteers
---

Dando uno sguardo al sito web di [PostgreSQL](https://www.postgresql.org/) nella sezione 
[Eventi](https://www.postgresql.org/about/events/) è evidente il grande fermento che ruota intorno 
all’organizzazione di PGDay e PGConf nel mondo.

Volontari ovunque dedicano il loro tempo ad organizzare eventi dedicati a PostgreSQL spinti dalla voglia di 
divulgare informazioni e conoscenza su PostgreSQL. 

Il lavoro che c’è dietro ad ogni manifestazione è davvero tanto e spesso poco percettibile. Dalla ricerca di 
Talk e Speaker interessanti che suscitino l’interesse del pubblico, alla ricerca di Partner che supportino la 
manifestazione che altrimenti non sarebbe possibile, alla scelta della Location, facile da raggiungere ed in 
grado di fornire tutti i servizi necessari. Senza scordarci l’organizzazione della pg_beer e dei training. 
Attività inerenti l’organizzazione e la comunicazione impegnano i volontari che hanno a disposizione solo spazi extra lavorativi.

Tutto questo è entusiasmante!

Ma la buona riuscita della manifestazione non è mai certa.

Durante l’organizzazione del PGDay.IT abbiamo vissuto fantastiche situazioni di condivisione con altri volontari 
di altri paesi e riteniamo rappresenti una parte dello spirito della Community. 

Per fare qualche esempio, per il [PGDay Australia 2017](http://2017.pgday.com.au/), che si terrà il 17 Novembre a 
Melbourne, abbiamo supportato i volontari con il sito web dell’evento. Vedendolo, la cosa appare evidente. 

Per [PGBR 2017 The Brazilian PostgreSQL Conference](https://pgbr.postgresql.org.br/2017/), che si terrà dal 14 al 16 settembre a Porto Alegre, non c’è qualcosa 
di altrettanto tangibile ma il confronto di esperienze, la condivisione delle reciproche difficoltà è stato utile ad entrambe 
le Community. Dialogo agevolato dal fatto che uno dei volontari che lavora alla PGBR 2017 è un membro attivo della nostra associazione ITPUG.

Alcuni dei membri dell’associazione ITPUG fanno parte anche di altre Community e la più gettonata è PostgreSQL Europe che organizza 
come ogni anno la [PGConf.eu](https://2017.pgconf.eu/). Manifestazione annuale ed itinerante per l’Europa che quest’anno avrà luogo a Varsavia dal 24 al 27 ottobre. 
Cogliamo l’occasione per ringraziare i membri del Consiglio della Community Europea, in modo particolare Guillaume Lelarge, Tesoriere, che 
è stato disponibile nel risponderci, fornendoci tutte le informazioni di cui avevamo bisogno. 

Il nostro desiderio sarebbe quello di rivedere una PGConf.eu in Italia e magari collaborare in modo attivo nel realizzarla, unendo per 
una volta PGConf.eu e PGDay.IT, ma questa è un’altra storia.

Gli organizzatori di queste conferenze e delle molte altre programmate sono in pieno fermento organizzativo, dando il massimo per riuscire 
a realizzare eventi interessanti dove alla fine la vera star è PostgreSQL. 

Noi volontari dell’ITPUG, che stiamo lavorando all’undicesima edizione del [PGDay.IT](http://2017.pgday.it/it/), cercando di districarci tra richieste di Patrocinio 
gratuito, proposte di Media Partner e Comunicati Stampa, proposte di Partnership ad aziende nuove e storiche, nell’organizzazione della pg_beer 
e molto altro, auguriamo a tutti i volontari nel mondo che stanno vivendo la stessa nostra frenesia, di dare vita a manifestazioni degne di interesse, 
con un pubblico che dia il vero valore aggiunto a queste Conferenze.

Open Source: non solo codice!

Vi aspettiamo a Milano il 13 ottobre 2017 per vivere con noi PostgreSQL 10 e i dieci anni di attività dell’[ITPUG](http://www.itpug.org/index.it.html).
