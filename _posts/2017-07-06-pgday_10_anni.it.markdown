---
layout: post
title:  "PGDay: 10 anni di attività"
date:   2017-07-06 10:00:00
isStaticPost: false
permalink: /it/blog/pgday_10_anni
lang: it
ref: pgday
redirect-from:
 - /blog/pgday_10_anni
---

Il **PGDay.IT** è l'evento nazionale dedicato alla promozione del più avanzato database open source al mondo. L'edizione italiana è una delle più longeve di tutta la comunità di Postgres ed è il risultato dell'attività dell’associazione consolidata no profit **ITPUG (Italian PostgreSQL Users Group)**.
 
Il primo PGDay.IT si è svolto il 6 e il 7 luglio 2007 presso la Monash University a Prato (Italia).
 
**Dieci anni fa!**
 
L'evento è stato promosso ed organizzato dagli utenti e sviluppatori italiani di PostgreSQL in collaborazione con Prato Linux User Group.
 
La prima edizione del PgDay è stata molto importante, non solo perché è stato il primo a livello Europeo, ma ha anche permesso di porre le basi per la creazione dell'associazione "PostgreSQL Europe". Infatti, alcuni membri fondatori di ITPUG hanno partecipato alla creazione della Comunità Europea che organizza ogni anno il PGConf, una conferenza europea focalizzata su PostgreSQL, che vanta oltre 400 partecipanti ad ogni sua edizione.
 
Nell’ottobre 2008, il 17 e 18, ebbe luogo a Prato l’European PGDay che includeva sia un programma italiano che un programma Europeo (lingua inglese) in parallelo. Il programma Italiano  fu definito e gestito dai membri ITPUG e PLUG (Prato Linux User Group), mentre il programma europeo fu definito e gestito da membri del gruppo PostgreSQL Europe, sempre con il supporto di ITPUG e PLUG.
 
Dal 2007 il lavoro della Comunità italiana non si è mai fermato. Ogni anno abbiamo permesso che questo evento prendesse vita, proponendo molte delle novità che PostgreSQL portava con sé ad ogni nuova release. 

Il target a cui si rivolge il PGDay.IT è abbastanza ampio. Si estende dal mondo accademico, a esperti del settore che vogliono conoscere un'alternativa gratuita, efficace e affidabile alle soluzioni di database proprietarie.
 
Purtroppo, il potenziale di PostgreSQL è ancora molto sottovalutato in Italia. Il principale canale di promozione è e resta la Community. Ecco perché il PGDay.IT è così importante per il nostro Paese.
 
I principali attori del PGDay.IT sono:
* i Volontari che lavorano assiduamente all’organizzazione della manifestazione,
* i Partner, senza i quali l’evento non sarebbe realizzabile,
* gli Speaker, portatori di know-how e di nuove idee
* i Partecipanti, che condividono esperienze ed entusiasmo
 
**In attesa di incontrarvi tutti a Milano il prossimo 13 ottobre, abbiamo un regalo per tutti voi.**
 
Ricordando quello che succede 10 anni fa, abbiamo fatto una piccola ricerca e abbiamo trovato alcuni articoli straordinari che ci hanno riportato indietro con la memoria:

* [Anno 2007: PostgreSQL.org](http://web.archive.org/web/20070609171626/http://www.postgresql.org:80/)
* [Gennaio 2007: Cos'è il PGDay ?](http://web.archive.org/web/20070601184007/http://www.pgday.it:80/)
* [Febbraio 2007: About PGDay](http://web.archive.org/web/20070617204140/http://www.pgday.it:80/en)
* [Marzo 2007: Aderisci a Road to PGDay 2007 !](http://www.psql.it/?q=node/42)
* [Marzo 2007: Plug Road To PGDay](http://web.archive.org/web/20070706024853/http://www.prato.linux.it/node/29)
* [Maggio 2007: European open source community meets at Prato](http://adm.monash.edu/records-archives/archives/memo-archive/2004-2007/stories/20070509/prato.html)
* [Maggio 2007: Interview with the organisers of PostgreSQL Day 2007](http://web.archive.org/web/20080704145429/http://www.freesoftwaremagazine.com/columns/pgday_2007)
* [Maggio 2007: Interview with the organisers of PostgreSQL Day 2007](http://web.archive.org/web/20070826195418/http://www.freesoftwaremagazine.com:80/blogs/pgday_2007)
* [Giugno 2007: Comunicato stampa](http://dev.enricopirozzi.info/psqlit/files/comunicato_stampa_070607.pdf)
* [Anno 2008: About European PGDay 2008](https://www.postgresql.org/about/event/698/)
* [Luglio 2007: Chiuso il PGDay 2007 tra la grande soddisfazione di organizzatori e partecipanti](http://www.bricoliamo.com/rotocalco/eventi-e-fiere/chiuso-il-pgday-2007-tra-la-grande-soddisfazione-di-organizzatori-e-partecipanti/#.WV43rhPyhTY)
* [Giugno 2008: Secondo convegno italiano dedicato a PostgreSQL - PGDay 2008](http://www.psql.it/?q=node/152)
* [Ottobre 2008: Il Comune di Prato capitale d'Europa per l'open source](http://comunicati.comune.prato.it/generali/?action=dettaglio&comunicato=14200800001006)
